1.1 Introducció al problema
L’amo d’una cadena de llibreries que ha anat prosperant amb el temps ha decidit jubilar-se i deixar l’empresa al seu fill. Degut a que sempre li ha anat bé, l’anterior amo mai s’ha plantejat la opció de passar el negoci a Internet. Però ara que el seu fill és qui mana ens ha demanat si podem ajudar-lo a accedir a més clients a través d’una aplicació web. Ell coneix molt bé el món dels llibres i fa servir Internet com a usuari habitual, però no té cap coneixement d’informàtica i espera que la nostra experiència i coneixements serveixin per desenvolupar una web funcional i intuïtiva.

1.2 Explicació del servei
El servei en consisteix en un lloc web on els usuaris podran cercar un llibre que desitgin trobar, però també han de poder veure llibres a l’atzar en general, així com llibres filtrats per autor o categoria. Quan trobin un llibre que els hi agradi han de poder sel·leccionar-lo per veure més detalls, com una descripció, el títol, l’autor i el preu. Un cop l’usuari ha decidit que un llibre li agrada se li ha de permetre poder comprar-lo.
Per altre banda, el servei també ha de ser capaç de permetre introduir nous llibres que surtin a la venda, retirar-ne,  o modificar la informació referent a un llibre (per si va haver algun error al introduir les dades per primera vegada).
[Informació amagada: Quan es realitza una venda, l’estoc ha de disminuir].

A més, també seria interessant guardar un registre de les compres que realitzen els usuaris, així en un futur (no es realitzarà a classe) es podrà implementar un sistema de gestió de finances.


2. Definició del servei web
Identifica (amb una llista esquemàtica) quines diferents funcionalitats ha de tenir el servei web. En cas que creguis que hi ha més d’un tipus d’usuari, identifica’ls i assigna quina funcionalitat pertany a cadascun d’ells.


3. HTML i CSS

3.1. Definició
Identifica les pantalles principals. És una bona pràctica fixar-se en les funcionalitats definides a l’apartat 2 per evitar oblidar-se de complir alguna d’aquestes. Un cop identificades fes un esborrany/prototip com el de l’exemple tant en paper o amb alguna eina per a realitzar diagrames de les que creguis que són més importants.

3.2 Construcció
Crea només la pantalla principal de l’aplicació. 
Fins a on puc arribar només amb HTML5 i CSS3?
Principalment es tracta d’aplicar els coneixements que has adquirit amb els cursos de Lynda. Per ara només podràs construir una pàgina estàtica sense interacció amb l’usuari. Com a consell no intentis deixar-la perfecte, ni cal que sigui responsive. Per ara prova de recrear el millor possible l’esquema que has dissenyat a l’apartat anterior (3.1). Si tens cap dubte sobre si hauries de fer o no quelcom, recorda que sempre pots acudir als mentors.
